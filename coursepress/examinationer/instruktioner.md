Kursens examination är uppdelad i tre examinationstillfällen där varje examinationstillfälle består av en *praktisk examinationsuppgift* och en *muntlig examination*.

## Praktisk examinationsuppgift
Den praktiska examinationsuppgiften genomförs enskilt och lämnas in innan den muntliga examinationen. Deadline för inlämning av uppgiften framgår under intstruktionerna för varje uppgift.

Speciella regler gäller för genomförandet av de praktiska examinationsuppgifterna:
- Uppgifterna är **obligatoriska** att genomföra för att få genomföra den muntliga examinationen.
- Uppgifterna ska genomföras **enskilt** utan hjälp från utomstående part. Det är tillåtet att söka generell hjälp kring delar som uppgiften innefattar så som "Hur får man ut längden på en array?", "Hur fungerar for-loopen etc." men det är inte tillåtet att ställa direkta frågor kring hur man löser uppgiften. 
- Du ska göra **regelbunda commits** när du löser uppgiften. Denna historik ska finnas på GitHub. Ett tiotal commits per examinationsuppgift bör finnas.

***

### Kom igång med uppgiften

För att komma igång titta på följande demo: [1DV021 - Demo - Examinationsuppgift 1 - Kom Igång](https://youtu.be/OxQzwQc9VT8).

Sammanfattningsvis ska du göra följande:
1. Klona ditt repo https://github.com/1dv021/ANVÄNDARNAMN-examination-NR till en **tom** katalog i på ditt system.
  * Exempelvis: `git clone https://github.com/1dv021/xx222yy-examination-1`
2. `cd xx222yy.examination-1`
3. Fyll på repot med examinationsuppgift 1
  * `git pull https://github.com/1dv021/examination-1`
4. Kör `npm install`
5. Konfigurera Webstorm att köra filen "app.js" vid run.
6. Konfigurera Webstorm att köra tester från katalogen "tests"

***

### Dagligt arbete med uppgiften
1. `git add .` Lägg till förändringar till nästa commit
2. `git commit -m "Vad innebär den senaste förändringen du gjort? Kommentera här"` Regelbundna commits
3. `git push` Skicka upp förändringarna till GitHub som en backup ifall något händer med din dator.

***

### Inlämning
Lämna in uppgiften senast deadline (se resp. examinationsuppgift) genom att göra en Release på github. Ange taggen "v1.0" när du gör releasen.

1. Börja med att klicka på fliken "0 releases" ![](https://raw.githubusercontent.com/1dv021/syllabus/master/coursepress/pic/release1.png)

2. Klicka på "Create a new release" ![](https://raw.githubusercontent.com/1dv021/syllabus/master/coursepress/pic/release2.png)

3. Fyll i information om releasen och skapa den. ![](https://raw.githubusercontent.com/1dv021/syllabus/master/coursepress/pic/release3.png)

Om du efter du gjort en release ångrar dig och vill göra förändringar så går det bra. När du gör en ny release döper du i så fall den till v1.1 och så vidare.

## Muntlig examination
Vid den muntliga examinationen ställs frågor som rör de delar som tagits upp i kursens teoretiska och praktiska moment hörande till den/de delar som examinationen berör. Varje examination beräknas ta 20 minuter och frågor kring den praktiska examinationsuppgiften kommer att ställas så väl som frågor kring kursens teori. En förutsättning för att göra den muntliga examinationen är följande:

1. Du har genomfört och lämnat in den praktiska examinationsuppgiften
2. Du har bokat en tid för den muntliga examinationen.
3. Du kan uppvisa giltig legitimation/studentlegitimation vid examinationstillfället.

Se till att ha marginal före och efter din examinationstid då kursledningen inte kan garantera att tidsschemat håller fullt ut.

***

### Campus
För campusstudenter, eller distansstudenter utan tillgång till webbkamera, så genomförs examinationen på plats i Kalmar. Examinationen äger rum på kursledningens kontor och du ansvarar själv för att vara på plats vid sittgrupperna utanför ingången till Fakulteten för tekniks Reception vid toppen av trappa C senast 5 minuter innan utsatt examinationstid.

***

### Distans
För att examineras på distans krävs följande:

1. Att du har en stabil Internetuppkoppling
2. Att du har konto på Skype
3. Att du har tillgång till kamera och att denna fungerar i Skype

Som distansstudent ser du till att vara online i kursens Adobe Connectrum för "Examination" senast fem minuter före utsatt tid. Skriv upp dig i listan enligt de instruktioner som ges i rummet så ringer kursledningen upp dig när det är din tur.

## Omexamination
Möjlighet till omexamination kommer att ges. Mer info kommer att publiceras här.
