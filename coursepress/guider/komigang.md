Här beskriver vi hur du ska komma igång med laborationerna i kursen, alltså det praktiska arbetet. 

Innan du startar med detta så förutsätter vi följande:
* Du har skaffat dig ett [student-konto](https://accountcheckout.lnu.se/SelectLanguage.aspx) på LNU.
* Du har loggat in på din [student-epostadress](http://lnu.se/student/vi-hjalper-dig/it-och-support/e-post).
* Du har tittat på kursens första [introduktionsföreläsning](https://coursepress.lnu.se/kurs/grundlaggande-programmering/introduktion/).  

Guiden består av följande steg:

1. Introduktion
2. Installera Git
3. Installera Node.js
4. Installera IDEt Webstorm
5. Kom igång med GitHub
6. Genomför din första laboration, Hello World

## 1. Introduktion
Inte nog med att du ska lära dig programmera i denna kurs, du kommer också att lära dig en mängd med verktyg som kommer att underlätta när vi utvecklar. I början kan detta kännas väldigt omständigt. Vi lovar dock att om tar tillfället i akt och lugnt och metodiskt arbetar igenom dessa guider och sedan följer de arbetsscheman vi satt upp för specifika uppgifter så kommer du att få en oerhört stabil grund att stå på inför dina programmeringsutmaningar. 

<iframe width="560" height="315" src="https://www.youtube.com/embed/RyKpl19Ezis?rel=0&amp;showinfo=0" frameborder="0" allowfullscreen></iframe>

## 2. Installera Git
Git är det versionshanteringssystem som vi kommer att använda för att spåra ändringar i vår kod och se till att vi alltid har möjlighet att backa tillbaka om vi gjort något fel. Att arbeta med versionshantering blir extra viktigt när du börjar arbeta i kodprojekt tillsammans med andra.

Det du ska göra nu är följande:
1. Installera git från [https://git-scm.com/](https://git-scm.com/)
2. Konfigurera git med avsenden på namn, epostadress
3. Se till att git sparar dina användaruppgifter så att du slipper logga in varje gång.

I [följande inspelning](https://youtu.be/iZYUfBR-DZM) går vi igenom ovanstående steg.
<iframe width="420" height="315" src="https://www.youtube.com/embed/iZYUfBR-DZM?rel=0&amp;showinfo=0" frameborder="0" allowfullscreen></iframe>
